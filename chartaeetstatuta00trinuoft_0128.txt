110

CAPUT XVII.

DE BURSARII OFFICIO.

DE pietate, probitate, et doctrina hacte-
nus statutum est. Quoniam vero sine rei
familiaris provida administratione, adeo
non Collegium, ut ne privata quidem do·
mus, consistere possit3 Statuimus, et Or-
dinamus, ut e Sociis Senioribus quispiam
frugi, integer, nec impar rebus gerendis, a
Praeposito, et majori parte Seniorum pro
Bursario eligatur. Cujus officium sit,
reditus, et quaecunque in universum deben-
tur Collegio‚ recipere, et quae opus erunt,
in usus Collegii expendere, sed non sine
consensu Praepositi, aut eo absente, Vice-
praepositi. Is officium suum exerceat sta·
tim ab electione et admissione ad illud
officium sub juramento et cautione Collegio
praestitis. Summa vero per Praepositum et
majorem partem Seniorum assignabitur.

